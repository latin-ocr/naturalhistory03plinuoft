12ss

127

128

PLIN Y : NATURAL HISTORY

lentorem cuiusdam cerae salivant. simili modo et
murices, sed purpurae florem illum tinguendis
expetitum vestibus in mediis habent faucibus:
liquoris hic minimi est 1 candida vena unde pretiosus
ille bibitur, nigrantis rosae colore sublucens3 re—
liquum corpus sterile. vivas capere contendunt,
quia cum vita sucum eum evomunt; et maioribus
quidem purpuris detracta concha auferunt, minores
cum testa vivas frangunt, ita demum eum exspuentes.
Tyri praecipuus hic Asiae, Meninge Africae et
Gaetulo litore oceani, in Laconica Europae. fasces
huic securesque Romanae viam faciunt, idemque
pro maiestate pueritiae est3 distinguit ab equite
curiam, dis advocatur placandis, omnemque vestem
inluminat, in triumphali miscetur auro. quapropter
excusata et purpurae sit insania3 sed unde conchyliis
pretia, quis virus grave in fuco, color austerus in
glauco et irascenti similis mari?

Lingua purpurae longitudine digitali, qua pascitur
perforando reliqua conchylia: tanta duritia aculeo
est. aquae dulcedine necantur et sicubi flumen
inmergitur, alioqui captae et diebus quinquagenis
vivunt saliva sua. conchae omnes celerrime cres-
cunt, praecipue purpurae; anno magnitudinem
implent.

¹ Maylwff: est in.

⁰ The references are to the purple stripes on the togas of
conquS, boys of noble family, senators (who had the broad
stripe), equites, and priests performing sacrifices.

248

