135

136

137

PLINY : NATURAL HISTORY

carminata, donec omnem ebibat saniem. bucinum
per se damnatur, quoniam fucum remittit: pelagio
ad modum alligatur, nimiaeque eius nigritiae dat
austeritatem illam nitoremque qui quaeritur cocci3
ita permixtis viribus alterum alterol excitatur aut
astringitur. summa medicaminum in Μ2 libras
vellerum bucini ducenae et e pelagio cxx3 ita fit
amethysti colos eximius ille. at Tyrius pelagio
primum satiatur inmatura viridique cortina, mox
permutatur in bucino. laus ei summa in colore³
sanguinis concreti, nigricans aspectu idemque
suspectu refulgens; unde et Homero purpureus
dicitur sanguis.

LXIII. Purpurae usum Romae semper fuisse video,
sed Romulo in trabea: nam toga praetexta et latiore
clavo Tullum Hostilium e regibus primum usum
Etruscis devictis satis constat. Nepos Cornelius, qui
divi Augusti principatu obiit: ‘ Me,’ inquit, ‘ iuvene
violacea purpura vigebat, cuius libra denariis centum
venibat, nec multo post rubra Tarentina. huic
successit dibapha Tyria, quae in libras denariis
mille non poterat emi. hac P. Lentulus Spinther
aedilis curulis primus in praetexta usus improbabatur,
qua purpura quis non iam,’ inquit, ‘tricliniaria
facit?' Spinther aedilis fuit urbis conditae anno

¹ (ab) altero? Raclsham.. ² Μ add. Mayhoff.
³ color est vel ut sit colore? Mayhoff.

254

