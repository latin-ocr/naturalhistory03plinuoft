91

93

PLINY z NATURAL HISTORY

dulcedinem quam maxime hiantes, in qua voluptate
somno pressum conspicatus ichneumon per easdem
fauces ut telum aliquod inmissus erodit alvom.

XXXVIII. Similis crocodilo, sed minor etiam
ichneumone, est in Nilo natus scincos‚ contra venena
praecipuus antidotis, item ad inflammandam virorum
venerem.

Verum in crocodilo maior erat pestis quam ut uno
esset eius hoste natura contenta. itaque et delphini
inmeantes Nilo, quorum dorso tamquam ad hunc
usum cultellata inest pinna, abigentes eos praeda ac
velut in suo tantum amne regnantes, alioquin inpares
viribus ipsi astu interimunt. callent enim in hoc cuncta
animalia, sciuntque non sua modo commoda verum et
hostium adversa, norunt sua tela, norunt occasiones
partesque dissidentium inbellis. in ventre mollis
est tenuisque cutis crocodilo3 ideo se ut territi
mergunt delphini subeuntesque alvum illa secant
spina. quin et gens hominum est huic beluae
adversa in ipso Nilo a Tentyri insula in qua habi-
tat appellata. mensura eorum parva, sed praesentia
animi in hoc tantum usu mira. terribilis haec contra
fugaces belua est, fugax contra sequentes.1 sed
adversum ire soli hi audent, qui et flumini innatant,

¹ Dalecampiue : serpentes (resistentes Solinus).

 

‘² The name is now given to a very small South European
lizard3 but Pliny probably refers to some large species of
lulag—6. Tentyritae. ⁶ Now Denderah.

66

