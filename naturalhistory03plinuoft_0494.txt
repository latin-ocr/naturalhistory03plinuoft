76

PLINY : NATURAL HISTORY

ceras largius quam apes faciunt, dein maiorem
vermiculum.

XXVI. Et alia horum origo. ex grandiore vermi-
culo gemina protendens sui generis cornua primuml
urica fit, dein quod vocatur bombylis‚ ex ea necy-
dallus, ex hoc in sex mensibus bombyx. telas
araneorum modo texunt ad vestem luxumque
feminarum, quae bombycina appellatur. prima eas
redordiri rursusque texere invenit in Coo mulier
Pamphile, Plateae filia, non fraudanda gloria ex-
cogitatae rationis ut denudet feminas vestis.

XXVII. Bombycas et in Coo insula nasci tradunt,
cupressi, terebinthi, fraxini, quercus florem imbribus
decussum terrae halitu animante. fieri autem
primo papiliones parvos nudosque, mox frigorum
inpatientia villis inhorrescere et adversus hiemem
tunicas sibi instaurare densas, pedum asperitate
radentes foliorum lanuginem, in vellera hanc ab iis
cogi subigique unguium carminatione, mox trahi
in tramas‚2 tenuari ceu pectine, postea adprehensam
corpori involvi nido volubili. tum ab homine tolli
fictilibusque in 3 vasis tepore et furfurum esca nutriri,
atque ita subnasci sui generis plumas, quibus vestitos
ad alia pensa dimitti. quae vero carpta4 sint lanicia ⁵
umore lentescere, mox in fila tenuari iunceo fuso.

¹ Hardouin: cornuum.

² Jan: inter ramos.

³ in add. ? Mayhoff.

⁴ Detlessen: capta.

ἤ Jan : lanifica aut lanificia.

478

