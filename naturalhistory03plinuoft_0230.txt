78

PLINY ι NATURAL HISTORY

hominem distrahi spectare non poterat. ferunt
aceti gustatul praecipue eas in rabiem agi. ten-
uissimum his tergus, contra anguillis crassius, eoque
verberari solitos tradit Verrius praetextatos, et ob
id multam iis dici non institutum.

XL. Planorum piscium alterum est genus quod
pro spina cartilaginem habet, ut raiae, pastinacae,
squatinae, torpedo, et quos bovis, lamiae, aquilae,
ranae nominibus Graeci appellant. quo in numero
sunt squali quoque, quamvis non plani. haec
Graece in universum σελάχη appellavit Aristoteles
primo hoc nomine eis inposito: nos distinguere non
possumus nisi si cartilaginea appellare libeat. omnia
autem carnivora sunt talia, et supina vescuntur, ut
in delphinis diximus, et cum ceteri pisces ova pariant,
hoe genus solum ut ea quae cete appellant animal
parit excepta quam ranam vocant.

XLI. Est parvus admodum piscis adsuetus petris
echeneis appellatus. hoc carinis adhaerente naves
tardius ire creduntur inde nomine inposito, quam
ob causam amatoriis quoque veneficiis infamis est et
iudiciorum ac litium mora, quae crimina una laude
pensat fluxus gravidarum utero sistens partusque
continens ad puerperium. in cibos tamen non ad-

1 Mayhoff? (cs. x. 185 &c.): gustu.

‘⁸ The remora.

214

