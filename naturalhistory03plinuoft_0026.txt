ll

12

13

PLINY ι NATURAL HISTORY

Elephanti gregatim semper ingrediuntur3 ducit
agmen maximus natu, cogit aetate proximus. amnem
transituri minimos praemittunt, ne maiorum ingressu
atterente alveum crescat gurgitis altitudo. Antipater
auctor est duos Antiocho regi in bellicis usibus celebres
etiam cognominibus fuisse; etenim novere ea. certe
Cato, cum inperatorum nomina annalibus detraxerit,
elephantum ¹ qui fortissime proeliatus esset in Punica
acie Syrum tradidit vocatum altero dente mutilato.
Antiocho vadum fluminis experienti renuit Aiax,
alioqui dux agminis semper3 tum pronuntiatum eius
fore pricipatum qui transisset, ausumque Patroclum
ob id phaleris argenteis, quo maxime gaudent, et
reliquo omni primatu donavit. ille qui notabatur
inedia mortem ignominiae praetulit3 mirus namque
pudor est, victusque vocem fugit victoris, terram ac
verbenas porrigit. pudore numquam nisi in abdito
coeunt, mas quinquennis, femina decennis3 initur
autem biennio quinis, ut ferunt, cuiusque anni diebus
nec ampliuse sexto perfunduntur amne, non ante
reduces ad agmen. nec adulteria novere, nullave
propter feminas inter se proelia ceteris animalibus

¹ Rackham : eum.

 

 

‘¹ The term is used of branches of bay, olive and other
trees used for ritual purposes.

10

