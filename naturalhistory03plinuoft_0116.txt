PLINY: NATURAL HISTORY

gantur semenstrem vitam excedere. lacertae1
Arabiae cubitales, in Indiae vero Nyso monte xxiv
in longitudinem pedum, coloris² fulvi aut punicei
aut caerulei.

142 LXI. Ex his quoque animalibus quae nobiscum
degunt multa sunt cognitu digna, fidelissimumque
ante omnia homini canis atque equus. pugnasse
adversus latrones canem pro domino accepimus
confectumque plagis a corpore non recessisse, volucres
ac feras abigentem3 ab alio in Epiro agnitum in
conventu percussorem domini laniatuque et latratu
coactum fateri scelus. Garamantum regem canes
CC ab exilio reduxere proeliati contra resistentes.

143 propter bella Colophonii itemque Castabalenses
cohortes canum habuere3 hae primae dimicabant in
acie numquam detrectantes, haee erant fidissima
auxilia nec stipendiorum indiga. canes defendere
Cimbris caesis domus eorum plaustris inpositas.
canis Iasone Lycio interfecto cibum capere noluit
inediaque consumptus est. is vero cui nomen
Hyrcani reddit Duris accenso regis Lysimachi rogo
iniecit se flammae, similiterque Hieronis regis.

144 memorat et Pyrrhum Gelonis tyranni canem
Philistus; memoratur et Nicomedis Bithyniae regis
uxore eius Consingi lacerata propter lasciviorem cum
marito iocum. apud nos Vulcatium nobilem qui
Cascellium ius civile docuit asturcone e suburbano
redeuntem, cum advesperavisset, canis a grassatore

¹ lacertae ⁴? M ayhoff : lacesti.
² coloris? Mayhoff ε colore.

⁴² An African tribe.
⁶ Cf. ἓ 166.

100

