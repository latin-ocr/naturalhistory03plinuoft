PLINY ι NATURAL HISTORY

eaedem interlunio cessant. iam in opere qui labor,
quae sedulitas! et quoniam ex diverso convehunt
altera alterius ignarae 1 certi dies 2 ad recognitionem

110 mutuam nundinis dantur. quae tunc earum con-
cursatio, quam diligens cum obviis quaedam con-
locutio atque percontatio! silices itinere earum
adtritos videmus et opere semitam factam, ne quis
dubitet et qualibet in re quid possit quantulacumque
adsiduitas ! sepeliunt inter se viventium solae praeter
hominem.-non sunt in Sicilia pinnatae.

111 Indicae formicae cornua Erythris in aede Herculis
fixa miraculo fuere. aurum hae cavernis egerunt
cum ³ terra, in regione septentrionalium Indorum qui
Dardae vocantur. ipsis color felium, magnitudo
Aegypti luporum. erutum hoc ab iis tempore
hiberno Indi furantur aestivo fervore, conditis
propter vaporem in cuniculos formicis, quae tamen
odore sollicitatae provolant crebroque lacerant quam-
vis praevelocibus camelis fugientes: tanta pernicitas
feritasque est cum amore auri.

112 XXXVII. Multa autem insecta et aliter nascuntur,
atque in primis e rore. insidet hic raphani folio
primo vere et spissatus sole in magnitudinem milii
cogitur. inde porrigitur vermiculus parvus et triduo

¹ v.l. ignara. ² indices Dellessen.
³ cum add. I! Mayhoff (terrae alii).

⁰ It has been suggested that these relies were in reality the
ξὲΞῘΞ-Ἧῑοεξὸοἰ Tibetan gold-minem, and the gold-carrying ants
ζ, .

500

