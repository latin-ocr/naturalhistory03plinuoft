54

55

PLINY : NATURAL HISTORY

exemptum quoque lacte mulso augetur. nec sine
causa in quaestione est quis tantum bonum invenerit,
Scipione 1 Metellus vir consularis an Marcus Seius
eadem aetate eques Romanus, sed, quod constat,
Messalinus Cotta, Messalae oratoris filius, palmas
pedum ex iis torrere atque patinis cum gallinaceorum
cristis condire reperit3 tribuetur enim a me culinis
cuiusque palma curn fide. mirum in hac alite a
Morinis usque Romam pedibus venire: fessi
proferuntur ad primos, ita ceteri stipatione naturali
propellunt eos.

Candidorum alterum vectigal in pluma. velluntur
quibusdam locis bis anno, rursus plumigeri vestiun-
tur. mollior quae corpori proxima, et e Germania
laudatissima. candidi ibi, verum minores; gantae
vocantur3 pretium plumae eorum in libras denarii
quini. et inde crimina plerumque auxiliorum prae-
fectis a vigili statione ad haec aucupia dimissis
cohortibus totis3 eoque deliciae processere ut sine
hoc stramento2 durare iam ne virorum quidem
cervices possint.

XXVIII. Aliud repperit Syriae pars quae Com-

magene vocatur, adipem eorum in vase aereo cum

² v.l. Scipio. ² Dalm: instrumento.

326

