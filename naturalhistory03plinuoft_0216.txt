56

57

PLINY: NATURAL HISTORY

Augusto piscis e mari ad pedes eius exilivit, quo
argumento vates respondere Neptunum patrem
adoptante tum sibi Sexto Pompeio—tanta erat
navalis rei gloria—sub pedibus Caesaris futuros qui
maria tempore illo tenerent.

XXIII. Piscium feminae maiores quam mares. in
quodam genere omnino non sunt mares, sicut eryth-
inis et ohannis, omnes enirn ovis gravidae capiuntur.
vagantur gregatim fere cujusque generis squamosi.
capiuntur ante solis ortum: turn maxime piscium
fallitur visus. noctibus quies, set inlustribus aeque
quam die cernunt. aiunt et si teratur gurges
interesse capturae, itaque plures secundo tractu
capi quam primo. gustu olei maxime, dein modicis
imbribus gaudent alunturque: quippe et harundines
quamvis in palude prognatae non tamen sine imbre
adolescunt; et alias ubicumque pisces in eadem
aqua adsidui, si non affluat, exanimantur.

XXIV. Praegelidam hiemem omnes sentiunt, sed
maxime qui lapidem in capite habere existimantur,
ut lupi, chromes‚ sciaenae, phagri. cum asperae
hiemes fuere, multi caeci capiuntur. itaque his
mensibus iacent speluncis conditi (sicut in genere
terrestrium retulimus), maxime hippurus et coracini,
hieme non capti praeterquam statis diebus paucis
et isdem semper, item murena et orphus‚ conger,
percae et saxatiles omnes. terra quidem, hoc est

⁰ VIII 126 ff.
δ Coryphaeus hippuris, Portuguese ‘ dorado.’

200

