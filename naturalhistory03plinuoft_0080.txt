PLINY ε NATURAL HISTORY

88 cum ichneumone. XXXVI. notum est animal hac

89

90

gloria maxime in eadem natum Aegypto. mergit se
limo saepius siccatque sole, mox ubi pluribus eodem
modo se coriis loricarit, in dimicationem pergit.
in ea caudam attollens ictus inritos aversus excipit,
donec obliquo capite speculatus invadat in fauces.
nec hoc contentus aliud haud mitius debellat animal.

XXXVII. Crocodilum habet Nilus, quadripes ma-
lum et terra pariter ac flumine infestum. unum hoc
animal terrestre linguae usu caret, unum superiore
mobili maxilla inprimit morsum, alias terribile
pectinatim stipante se dentium serie. magnitudine
excedit plerumque duodeviginti cubita. parit ova
quanta anseres, eaque extra eum locum semper
incubat praedivinatione quadam ad quem summo
auctu eo anno egressurus est Nilus. nec aliud
animal ex minore origine in maiorem crescit magnitu-
dinem3 et unguibus autem armatus est, contra
omnes ictus cute invicta. dies in terra agit, noctes
in aqua, teporis utrumque ratione. hunc saturum
cibo piscium et semper esculento ore in litore
somno datum parva avis, quae trochilos ibi vocatur,
rex avium in Italia, imitat ad hiandum pabuli sui
gratia, os primum eius adsultim repurgans, mox
dentes et intus fauces quoque ad hanc scabendi

 

ὁ ‘² Probably the Pluvianus Aegyptius. The story is a fable.
4

