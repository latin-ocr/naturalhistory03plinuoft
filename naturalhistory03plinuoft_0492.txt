73

74

PLINY : NATURAL HISTORY

sunt autem minores quam aliae—unum genus ex
araneis peremunt phalangium appellatum et in
nidos suos ferunt, deinde inlinunt et ex his incubando
suum genus procreant. praeterea omnes carne
vescuntur contra quam apes quae nullum corpus
attingunt. sed vespae muscas grandiores venantur
amputatoque iis capite reliquom corpus auferunt.
Crabronum silvestres in arborum cavernis degunt,
hieme ut cetera insecta conduntur, vita bimatum
non transit. ictus eorum haud temere sine febri
est. auctores sunt ter novenis punctis interfici
hominem. aliorum qui mitiores videntur duo genera:
opifices, minores corpore, qui moriuntur hieme, matres
quae biennio durant3 hi et clementes nidos vere
faciunt fere quadrifores, in quibus opifices generentur.
his eductis alios deinde maiores nidos fingunt, in
quibus matres futuras iam producant. tum 1 opifices
funguntur munere et pascunt eas. latior matrum
species, dubiumque an habeant aculeos, quia non
egrediuntur. et his sui fuci. quidam opinantur
omnibus his ad hiemem decidere aculeos. nec
crabronum autem nec vesparum generi reges aut
examina, sed subinde renovatur multitudo subole.
XXV. Quartum inter haec genus est bombycum,
in Assyria proveniens, maius quam supra dicta. nidos
luto fingunt salis specie, adplicatos lapidi, tanta
duritia ut spiculis perforari vix possint. in his

¹ JIayhoff(?): producant. iam tum.

⁰ Three times three times three is of course a magio number.

470

