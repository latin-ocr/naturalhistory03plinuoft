11

12

13

PLIN Y ι NATURAL HISTORY

vari quas insederit partes et, si diutius permaneat,
etiam mergi. Tiberio principe contra Lugdunensis
provinciae litus in insula simul trecentas amplius
beluas reciprocans destituit oceanus mirae varietatis
et magnitudinis, nec pauciores in Santonum litore
interque reliquas elephantos et arietes candore1
tantum cornibus adsimulatis, Nereidas vero multas.
Turranius prodidit expulsam beluam in Gaditano
litore cuius inter duas pinnas ultimae caudae cubita
sedecim fuissent, dentes eiusdem cxx, maximi
dodrantium mensura, minimi semipedum. beluae
cui dicebatur exposita fuisse Andromeda ossa
Romae apportata ex oppido Iudaeae Ioppe ostendit
inter reliqua miracula in aedilitate sua M. Scaurus
longitudine pedum XL, altitudine costarum Indicos
elephantos excedente, spinae crassitudine sesqui-
pedali.

V. Balaenae et in nostra maria penetrant. in
Gaditano oceano non ante brumam conspici eas
tradunt, condi autem aestatis temporibus in quodam
sinu placido et capaci, mire gaudentes ibi parere;
hoc scire orcas, infestam iis beluam et cuius imago
nulla repraesentatione exprimi possit alia quam
carnis immensae dentibus truculentae. inrumpunt
ergo in secreta ac vitulos earum aut fetas vel etiam-
num gravidas lancinant morsu, incursuque ceu
Liburnicarum rostris fodiunt. illae ad flexum im-
mobiles, ad repugnandum inertes et pondere suo
oneratae, tunc quidem et utero graves pariendive

² v.l. tumore.

⁰ Emperor ΑΛ). 14-37.
⁶ Aedile 58 B.c., son of M. Scaurus mentioned VIII 223.

170

