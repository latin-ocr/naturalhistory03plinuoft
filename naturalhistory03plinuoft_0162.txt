PLINY: NATURAL HISTORY

mulsi potu dato. neque alio ex animali numerosior
materia ganeae: quinquaginta prope sapores, cum
ceteris singuli. hinc censoriarum legum paginae,
interdictaque cenis abdomina, glandia, testiculi,
vulvae, sincipita verrina‚ ut tamen Publi mimorum
poetae cena postquam servitutem exuerat nulla
memoretur sine abdomine, etiam vocabulo suminis
ab eo inposito.

210 LXXVIII. Placuere autem et feri sues. iam
Catonis censoris orationes aprunum exprobrant
callum. in tres tamen partes diviso media pone·
batur, lumbus aprunus appellata. solidum aprum
Romanorum primus in epulis adposuit P. Servilius
Rullus, pater eius Rulli qui Ciceronis in consulatu
legem agrariam promulgavit: tam propinqua origo
nunc cotidianae rei est; et hoc annales notarunt,
horum scilicet ad emendationem morum, quibus
non tota quidem cena sed in principio bini ternique
pariter manduntur apri.

211 Vivaria eorum ceterarumque silvestrium primus
togati generis invenit Fulvius Lippinus: isl in
Tarquiniensi feras pascere instituit; nec diu imi-
tatores defuere L. Lucullus et Q. Hortensius.

212 Sues ferae semel anno gignunt. maribus in coitu
plurima asperitas; tunc inter se dimicant indurantes

¹ is adet? Mayhoff.

⁶ 184 Bc. ⁶ 63 Bc.
146

