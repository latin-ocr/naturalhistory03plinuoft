157

158

159

PLINY: NATURAL HISTORY

venisset, ab equo eius ictibus morsuque confectum,
alium detracto oculorum operimento et cognito cum
matre coitu petisse praerupta atque exanimatum.
eadem ¹ ex causa in Reatino agro laceratum prorigam
invenimus. namque et cognationum intellectus his
est, atque in grege prioris anni sororem libentius
etiam quam matrem equa comitatur. docilitas
tanta est ut universus Sybaritani exercitus equitatus
ad symphoniae cantum saltatione quadam moveri
solitus inveniatur. idem praesagiunt pugnam, et
amissos lugent dominos: lacrimas2 interdum de-
siderio fundunt. interfecto Nicomede rege equos
eius inedia vitam finivit. Phylarchus refert Cen-
taretum e Galatis in proelio occiso Antiocho potitum
equo eius conscendisse ovantem, at illum indignatione
accensum domitis frenis ne regi posset praecipitem
in abrupta isse exanimatumque una; Philistus a
Dionysio relictum in caeno haerentem, ut se evellisset,
secutum vestigia domini examine apium iubae
inhaerente, eoque ostento tyrannidem a Dionysio
occupatam.

LXV. Ingenia eorum inenarrabilia. iaculantes
obsequia experiuntur difficiles conatus corpore ipso
nisuque inv-antium 3; item ⁴² tela humi collecta equiti
porrigunt. nam in circo ad currus iuncti non dubie

¹ υλῖ. aequa eadem, equa eadem.
'² v.l. lacrimasque.

³ Hardouin: invitantium.

¹ Maylwff: iam.

110

