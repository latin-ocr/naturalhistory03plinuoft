47

48

PLINY ε NATURAL HISTORY

simplicique villo, eos contemptores vulnerum. uri-
nam mares crure sublato reddere ut canes. gravem
odorem, nec minus halitum. raros in potu, vesci¹
alternis diebus, a saturitate interim triduo cibis carere ;
quae possint in mandendo solida devorare, nec
capiente aviditatem alvo coniectis in fauces unguibus
extrahere, ut, si fugiendum sit, non in satietate2
abeant. vitam iis longam docet argumento
quod plerique dentibus defecti reperiantur. Polybius
Aemiliani comes in senecta hominem ab his adpeti
refert, quoniam ad persequendas feras vires non
suppetant3 tunc obsidere Africae urbes, eaque
de causa cruci fixos vidisse se cum Scipione, quia
ceteri metu poenae similis absterrerentur eadem
noxa.

XIX. Leoni tanturn ex feris clementia in supplices ;
prostratis parcit, et, ubi saevit, in viros potius quam
in feminas fremit, in infantes non nisi magna fame.
credit Iuba³ pervenire intellectum ad eos precum:
in⁴ captivam certe Gaetuliae reducem audivit
multorum in silvis impetum esse ⁵ mitigatum adlo—
quio ausam dicere se feminam, profugam, infirmam,
supplicem animalis omnium generosissimi ceterisque
imperitantis, indignam eius gloria praedam. Varia
circa hoc opinio ex ingenio cuiusque vel casu, mulceri

¹ v.l. nec vesci : neo vesci <nisi>t² Raclcham.
² aut si fugiendum in satietate codd. plurimi.
³ Pincianus (cs. ἓ 55): Libya.

⁴ in add. Welzhauer. ⁵ Mayhoff : a se.

