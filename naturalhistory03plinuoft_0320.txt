19

21

PLINY ι NATURAL HISTORY

mox deinde venatus adgerentem, defuncta postremo
in rogum accensum eius iniecisse sese et simul
conflagrasse. quam ob causam incolae quod vocant
heroum in eo loco fecere appellatum Iovis et virginis,
quoniam illi deo ales adscribitur.

V ΙΙ. Vulturum praevalent nigri. nidos nemo
attigit3 ideo et fuere qui putarent illos ex adverso
orbe advolare, falso: nidificant in excelsissimis
rupibus. fetus quidem saepe cernuntur, fere bini.
Umbricius haruspicum in nostro aevo peritissimus
parere tradit ova tredecim, uno ex his reliqua ova
nidumque lustrare, mox abicere; triduo autem ante
advolare cos ubi cadavera futura sunt.

VIII. Sanqualem avem atque inmusulum augures
Romani magna in quaestione habent. inmusulum
aliqui vulturis pullum arbitrantur esse et sanqualem
ossifragae. Masurius sanqualem ossifragam esse
dicit, inmusulum autem pullum aquilae priusquam
albicet cauda. quidam post Mucium augurem visos
non esse Romae confirmavere, ego, quod veri similius,
in desidia rerum omnium arbitror non agnitos.

IX. Accipitrum genera sedecim invenimus: ex his
aegithum claudum altero pede prosperrimi augurii
nuptialibus negotiis et pecuariae rei: triorchem a
numero testium, cui principatum in auguriis Phemo-

⁰ Died about *87 Β.ο.
304

