151

153

PLINY ε NATURAL HISTORY

adsultans contraque membra1 exurgens hinc et illinc
artifici dimicatione, qua maxume opus esset infestans
atque evitans, donec adsidua rotatum vertigine
adflixit ad casum eius tellure concussa.

LXII. Canum generi bis anno partus. iusta ad
pariendum annua aetas. gerunt uterum sexagenis
diebus. gignunt caecos, et quo largiore aluntur
lacte eo tardiorem visum accipiunt, non tamen
umquam ultra xx1 diem nec ante septimum.
quidam tradunt, si unus gignatur, nono die cernere,
si gemini, decumo, itemque in singulos adici totidem
tarditatis ad lucem dies, et ab ea quae sit femina ex
primipara genita citius ² cerni. optumus in fetu qui
novissimus cernere incipit, aut quem primum fert in
cubile feta.

LXIII. Rabies canum sirio ardente homini pesti-
fera, ut diximus, ita morsis letali aquae metu.
quapropter obviam itur per xxx eos dies gallinaceo
maxime fimo inmixto canum cibis aut, si praevenerit
morbus, veratro. a morsu vero unicum remedium
oraculo quodam nuper repertum radix silvestris
rosae quae cynorrhoda appellatur. Columella auctor
est, si XL die quam sit natus castretur morsu cauda
summusque eius articulus auferatur, spinae ³ nervo
exempto nec caudam crescere nec canes rabidos
fieri. canem locutum in prodigiis, quod equidem

¹ v.l. contraque beluam. ² Edd. z clunos aut faunos.
³ Mayhoff e Columella : sequi.

 

‘¹ Cf. II 107.
106

