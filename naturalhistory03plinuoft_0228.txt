7

tn

6

PLINY : NATURAL HISTORY

aqua non tolerant, neque in turbida; ideo circa ver-
gilias maxime capiuntur fluminibus tum praecipue
turbidis. pascuntur noctibus. exanimes piscium solae
non fluitant. lacus est Italiae Benacus in Veronensi
agro Mincium amnem tramittens, ad cuius emersum ¹
annuo tempore, Octobri fere mense, autumnali
sidere, ut palam est, hiemato lacu, fluctibus glomer-
atae volvuntur in tantum mirabili multitudine ut in
excipulis eius fluminis ob hoc ipsum fabricatis
singulorum milium reperiantur globi.

XXXIX. Murena quocumque mense parit, cum
ceteri pisces stato pariant. ova eius citissime
crescunt. in sicca litora elapsas vulgus coitu
serpentium impleri putat. Aristoteles zmyrum vocat
marem qui generet; discrimen esse quod murena
varia et infirma sit, zmyrus unicolor et robustus
dentesque et ² extra os habeat. in Gallia septen-
trionali murenis omnibus dextera in maxilla septenae
maculae ad formam septentrionis aureo colore
fulgent dumtaxat viventibus, pariterque eum anima
extinguuntur. invenit in hoc animali documenta
saevitiae Vedius Pollio eques Romanus ex amicis
divi Augusti vivariis earum immergens damnata
mancipia, non tamquam ad hoc feris terrarum non
sufficientibus, sed quia in alio genere totum pariter

¹ Rackham: emersus.
² et add. ex Aristotele M ayhoff.

⁰ See on ξ 53. ⁶ Unidentifiable.
212

