LIBER IX

1 Ι. ANIMALmM quae terrestria appellavimus ho-
minum quadam consortione degentia indicata
natura est. ex reliquis minimas esse volucres con-
venit. quamobrem prius aequorum amnium stag-
norumque dicentur.

2 Sunt autem complura in his maiora etiam terrestri·
bus. causa evidens umoris luxuria. alia sors alitum
quibus vita pendentibus. in mari autem tam late
supino mollique ac fertili nutrimento, accipiente
causas genitales e sublimi semperque pariente natura,
pleraque etiam monstrifica reperiuntur perplexis et
in semet aliter atque aliter nunc flatu nunc fluctu
convolutis seminibus atque principiis, vera ut fiat.
vulgi opinio quicquid nascatur in parte naturae ulla
et in mari esse, praeterque multa quae nusquam

3 alibi. rerum quidem, non solum animalium, simu-
lacra inesse licet intellegere intuentibus uvam,
gladium, serram,1 cucumin vero et colore et odore
similem: quo minus miremur equorum capita in

tam parvis eminere cocleis.

² Raclcham ι serras.
164

