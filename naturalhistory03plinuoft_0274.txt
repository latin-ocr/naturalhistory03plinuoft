PLINY ε NATURAL HISTORY

luxuriae. ut color alius operiretur alio, suavior ita
fieri leniorque dictus; quin et terrena miscere cocco-
que tinctum Tyrio tinguere ut fieret hysginum.

141 coccum Galatiae rubens granum, ut dicemus in ter-
restribus aut circa Emeritam Lusitaniae in maxima
laude est. verum, ut simul peragantur nobilia
pigmenta, anniculo grano languidus sucus, idem
a quadrimo evanidus: ita nec recenti vires neque
senescenti.

Abunde tractata est ratio qua se virorum iuxta
feminarumque forma credit amplissimam fieri.

142 LXVI. Concharum generis et pina est. nascitur
in limosis, subrecta semper nec umquam sine comite
quem pinoteren vocant, alii pinophylacem3 id est
squilla parva, aliubi cancer, dapis adsectator. pandit
se pina luminibus orbum corpus intus minutis piscibus
praebens; adsultant illi protinus et, ubi licentia
audacia crevit, implent eam. hoc tempus speculatus
index morsu levi significat. illa conpressu 1 quicquid
inclusit exanimat partemque socio tribuit.

143 LXVII. Quo magis miror quodam existimasse
aquatilibus nullum inesse sensum. novit torpedo
vim suam ipsa non torpens, mersaque in limo se

¹ chiffl: compresso.

⁰ The coccus is really a scale-insect which lives on the oak; it
resembles a scale presse-d against the stem. Pliny and most of
the ancients confused it with seed.

258

