97

98

99

PLINY z NATURAL HISTORY

hieme aprica litora sectantur, aestate in opaca
gurgitum recedunt. omnia eius generis hieme
laeduntur, autumno et vere pinguescunt, et pleni-
lunio magis‚ quia nocte sidus tepido fulgore mitificat.

LI. Cancrorum genera carabi, astaci, maeae,
paguri, Heracleotici, leones et alia ignobiliora.
carabi cauda a ceteris cancris distant3 in Phoenice
hippoe vocantur, tantae velocitatis ut consequi non
sit. cancris vita longa. pedes octoni, omnes in
obliquom flexi3 feminae primus pes duplex, mari
simplex, praeterea bina bracchia denticulatis for-
ficibus3 superior pars in primoribus his movetur
inferiore immobili. dexterum bracchium omnibus
maius. universi aliquando congregantur. os Ponti
evincere non valent, quamobrem egressi circumeunt
apparetque tritum iter. pinoteres vocatur minu-
mus ex omni genere, ideo opportunus iniuriae.
huic sollertia est inanium ostrearum testis se
condere et cum adcreverit migrare in capaci-
ores. cancri in pavore et retrorsi pari velocitate
redeunt. dimicant inter se ut arietes, adversis
cornibus incursantes. contra serpentium ictus me-
dentur. sole cancri signum transeunte et ipsorum,
cum exanimati sint, corpus transfigurari in scorpiones
narratur in sicco.

αὖ gjlieIchgilJmon crab; the identifications of the varieties
that follow are dubious.

228

