50

52

PLINY : NATURAL HISTORY

quis alterutris capita demat priusquam pennas ha-
beant, pro gratissimo sunt pabulo matribus. tempore
procedente instillant cibos atque incubant, tum
maxime murmurantes, caloris, ut putant, faciendi
gratia necessarii excludendis pullis, donec ruptis
membranis quae singulos cingunt ovorum modo uni-
versum agmen emergat. spectatum hoc Romae
consularis cuiusdam suburbano alvis cornu lanternae
tralucido factis. fetus intra XLV diem peragitur.
fit in favis quibusdam qui vocatur clavus, amarae
duritia cerae, cum fetum inde non eduxere, morbo
aut ignavia aut infecunditate naturali3 hic est
abortus apium. protinus autem educti operantur
quadam disciplina cum matribus, regemque iuvenem
aequalis turba comitatur. reges plures inchoantur,
ne desint13 postea ex his suboles cum adulta esse
coepit, concorde suffragio deterrimos necant, ne
distrahant agmina. duo autem genera eorum, melior
rufus, deterior2 niger variusque. omnibus forma
semper egregia et duplo quam ceteris maior, pennae
breviores, crura recta, ingressus celsior, in fronte ma-
cula quodam diademate candicans3 multum etiam
nitore a volgo differunt.

XVII. Quaerat nunc aliquis, unusne Hercules
fuerit et quot Liberi patres et reliqua vetustatis situ

¹ Hermolaus: nec desunt.
² rufus deterior add. ιῙανι (rufus quam Hermolaus).

462

