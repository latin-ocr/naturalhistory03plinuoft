232

233

234

PLINY: NATURAL HISTORY

Boum coriis glutinum excoquitur, taurorumque
praecipuum.

XCV. Mammas homo solus e maribus habet,
cetera animalia mammarum notas tantum. sed ne
feminae quidem in pectore nisi quae possunt partus
suos attollere. ova gignentium nulli3 nec lac ¹ nisi
animal parienti. volucrum vespertilioni tantum3
fabulosum enim arbitror de strigibus ubera eas
infantium labris inmulgere. esse in maledictis iam
antiquis strigem convenit, sed quae sit avium con-
stare non arbitror.

Asinis a fetu dolent, ideo sexto mense arcent
partus, cum equae anno prope toto praebeant.
quibus solida ungula nec supra geminos fetus, haec
omnia binas habent mammas, nec aliubi quam in
feminibus. eodem loci bisulca et cornigera, boves
quaternas, oves et caprae binas3 quae numeroso
fecunda partu et quibus digiti in pedibus, haec plures
habent et toto ventre duplici ordine, ut sues, generosae
duodenas, volgares binis minus 3 similiter canes. alia
ventre medio quaternas, ut pantherae, alia binas‚
ut leaenae. elephans tantum sub armis duas, nec
in pectore sed iuxta2 in alis occultas. nulli in
feminibus digitos habentium. primis genitis in

1 υλ. hic et infra laet.
2 an eirea (vel iuxta)? Mayhoff z citra.

578

