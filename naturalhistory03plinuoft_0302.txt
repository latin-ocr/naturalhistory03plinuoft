183

184

185

PLINY : NATURAL HISTORY

demnatumque addit Mucianus aestimata lite. idem
anthiae, cum unum hamo teneri viderint, spinis quas
in dorso serratas habent lineam secare traduntur eo
qui teneatur extendente ut praecidi possit. at inter
sargos ipse qui tenetur ad scopulos lineam terit.

LXXXVI. Praeter haec claros sapientia auctores
video mirari stellam in mari: ea figura est, parva
admodum caro intus, extra duriore callo. huic tam
igneum fervorem esse tradunt ut omnia in mari
contacta adurat, ornnem cibum statim peragat.
quibus sit hoc cognitum experimentis haud facile
dixerim, multoque memorabilius duxerim 1 id cuius
experiendi cotidie occasio est.

LXXXVII. Concharum e genere sunt dactyli, ab
humanorum unguium similitudine appellati. his
natura in tenebris remoto lumine alio fulgere claro,2
et quanto magis umorem habeant lucere in ore
mandentium, lucere in manibus atque etiam in solo
ac veste decidentibus guttis, ut procul dubio pateat
suci illam naturam esse quam miraremur etiam in
corpore.

LXXXVIII. Sunt et inimicitiarum atque
concordiae miracula. mugil et lupus mutuo odio
flagrant, conger et murena, caudam inter se praero-

² Galen: dicerim. ² v.l. clare.

‘⁸ I .e. the star-fish.
286

