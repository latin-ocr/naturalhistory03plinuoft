PLINY ε NATURAL HISTORY

veluti tellure precibus allegata. nam quod ad
docilitatem attinet regern adorant, genua submittunt,
coronas porrigunt. Indis arant minores, quos appel-
lant nothos.

4 ΙΙ. Romae iuncti primum subiere currum Pompei
Magni Africano triumpho, quod prius India victa
triumphante Libero patre memoratur. Procilius
negat potuisse Pompei triumpho iunctos egredi
porta. Germanici Caesaris munere gladiatorio quos-
dam etiam inconditos meatus¹ edidere saltantium

5modo. vulgare erat per auras arma iacere non
auferentibus ventis atque inter se gladiatorios con-
gressus edere aut lascixienti pyrriche conludere.
postea et per funes incessere, lecticis etiam ferentes
quaterni singulos puerperas imitantes, plenisque
homine tricliniis accubitum iere per lectos ita libratis

6 vestigiis ne quis potantium attingeretur. ΙΙΙ.
Certum est unum tardioris ingenii in accipiendis
quae tradebantur saepius castigatum verberibus
eadem illa meditantem noctu repertum. mirum
et adversis quidem funibus subire, sed maxime2
regredi,³ utique pronis. Mucianus 111 consul auctor
est aliquem ex his et litterarum ductus Graecarum
didicisse solitumque perscribere eius linguae verbis:

¹ vd. motus.
² maxime hic Mayhoff: post mirum.
³ v.l. regredi magis.

