10

PLINY ε NATURAL HISTORY

petantur, sed et fere 1 cuncta quid caveant. elephans
homine obvio forte in solitudine et simpliciter
oberrante clemens placidusque etiam demonstrare
viam traditur, idem vestigio hominis animadverso
prius quam homine intremescere insidiarum metu,
subsistere olfactu,2 circumspectare, iras proflare,
nec calcare sed erutum proxumo tradere, illum
sequenti, simili nuntio usque ad extremum, tunc
agmen circumagi et reverti aciemque dirigi: adeo
omnium odori durare virus illud, maiore ex parte ne
nudorum quidem pedum. sie et tigris, etiam feris
ceteris truculenta atque ipsa elephanti quoque
spernens vestigia, hominis viso transferre dicitur pro-
tinus catulos—quonam modo agnito, ubi ante con-
specto illo quem timet? etenim tales silvas minime
frequentari certum est. sane mirentur ipsam vestigii
raritatem3 sed unde sciunt timendum esse? immo
vero cur vel ipsius conspectum paveant tanto
viribus, magnitudine, velocitate praestantiores Ρ nimi-
rum haec est natura rerum, haec potentia eius,
saevissimas ferarum maximasque numquam vidisse
quod debeant timere et statim intellegere cum sit

timendum.

² Salm.: et per. ² υλ. ab olfactu.

8

