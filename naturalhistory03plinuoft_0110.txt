133

134

PLINY: NATURAL HISTORY

ante in specus convecto.¹ quidam narrant alternos
marem ac feminam subrosae conplexos fascem herbae
supinos cauda mordicus adprehensa invicem detrahi
ad specum, ideoque illo tempore detrito esse dorso.
sunt his pares et in Aegypto, similiterque resident
in clunes et in binis pedibus gradiuntur prioribusque
ut manibus utuntur.

LVI. Praeparant hiemi et irenacei cibos ac
volutati supra iacentia poma adfixa spinis, unum
amplius tenentes ore, portant in cavas arbores.
iidem mutationem aquilonis in austrum condentes
se in cubile praesagiunt. ubi vero sensere venantem,
contracto ore pedibusque ac parte omni inferiore,
qua raram et innocuam habent lanuginem, convol-
vuntur in formam pilae, ne quid conprehendi possit
praeter aculeos. in desperatione vero urinam in se
reddunt tabificam tergori suo spinisque noxiam,
propter hoc se capi gnari. quamobrem exinanita
prius urina venari ars est. et tum praecipua dos
tergori, alias corrupto, fragili, putribus spinis atque
deciduis, etiam si vivat subtractus fuga. ob id non
nisi in novissima spe maleficio eo perfunditur,
quippe et ipsi odere suum veneficium, ita parcentes
sibi terminumque supremum opperientes ut ferme
ante captivitas occupet. calidae postea aquae

¹ Detlefsen : cum quidam αιιι cum quidem.

‘¹ Possibly jerboas.

94

