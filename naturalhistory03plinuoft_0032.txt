21

PLINY : NATURAL HISTORY

altero consulatu, dedicatione templi Veneris Victricis,
viginti pugnavere in circo aut, ut quidam tradunt,
xvn, Gaetulis ex adverso iaculantibus, mirabili
unius dimicatione, qui pedibus confossis repsit genibus
in catervas, abrepta scuta iaciens in sublime, quae
decidentia voluptati spectantibus erant in orbem
circumacta, velut arte non furore beluae iacerentur.
magnum et in altero miraculum fuit uno ictu occiso;
pilum etenim¹ sub oculo adactum in vitalia capitis
venerat. universi eruptionem temptavere, non sine
vexatione populi, circumdatis claustris ferreis. qua
de causa Caesar dictator postea simile spectaculum
editurus euripis harenam circumdedit, quos Nero
princeps sustulit equiti loca addens. sed Pompeiani
missa fugae spe misericordiam vulgi inenarrabili
habitu quaerentes supplicavere quadam sese lamen·
tatione conplorantes‚ tanto populi dolore ut obli-
tus imperatoris ac munificentiae honori suo exquisitae
flens universus consurgeret dirasque Pompeio quas
ille mox luit² inprecaretur. pugnavere et Caesari
dictatori tertio consulatu eius viginti contra pedites
D, iterumque totidem turriti cum sexagenis pro—

1 etenim? Mayhoff: autem.
² v.l. luit poenas.

¹³ 49 Β.ο. ¹³ 46 Β.ο.
16

