56

PLINY ε NATURAL HISTORY

translatum est, vix credibili modo torpescente tanta
illa feritate quamvis levi iniectu operto capite, ita
ut devinciatur non repugnans. videlicet omnis vis
constat in oculis, quo minus mirum fit 1 a Lysimacho
Alexandri iussu simul incluso strangulatum leonem.

f> iugo subdidit eos primusque Romae ad currum

iunxit M. Antonius, et quidem civili bello cum
dimicatum esset in Pharsaliis campis, non sine
ostento quodam temporum,2 generosos spiritus
iugum subire illo prodigio significante. nam quod
ita vectus est cum mima Cytheride, super monstra
etiam illarum calamitatum fuit. primus autem
hominum leonem manu tractare ausus et ostendere
mansuefactum Hanno e clarissimis Poenorum traditur
damnatusque illo argumento, quoniam nihil non
persuasurus vir tam artificis ingenii videbatur, et
male credi libertas ei cui in tantum cessisset etiam
feritas.

Sunt vero et fortuitae 3 eorum quoque clementiae
exempla. Mentor Syracusanus in Syria leone
obvio suppliciter volutante attonitus pavore, cum
refugienti undique fera opponeret sese et vestigia
lamberet adulanti similis, animadvertit in pede eius
tumorem vulnusque3 extracto surculo liberavit
cruciatu: pictura casum hunc testatur Syracusis.

ἑ 2333}le tempore (tempore <eo>? Mayhoff).
³ Mayhoff: fortuita.

 

‘² The defeat οἱ Pompey by Caesar, 48 B.o.
42

